Šifrování kyberky jako takové je věc, která bude ponechána čistě v rukách správců konkrétní kyberky. Přesto předpokládám, že vzhledem k našim zájmům a bezmezné paranoie budeme chtít tu naši kyberku velmi dobře šifrovat.

Celou věc si představuji tak, že všechno co se týká kyberky (databáze, zdrojáky, nastavení, logy, ...) bude v zašifrovaném adresáři, který se bude po každém restartu muset "rozšifrovat" (lépe řečeno připojit). To bude probíhat manuálně. Jinak řečeno - ti dva nebo tři lidé, kteří budou znát heslo budou muset k počítači přijít, připojit se tam přes ssh, nebo přes webové rozhraní (TLS!), a toto heslo tam zadat.

Napsal jsem kdysi (přesně pro tyto účely) jednoduchý PHP skript, který umožňuje připojovat a odpojovat EncFS adresáře. EncFS je imho dostatečné zabezpečení, akorát FUSE může někomu připadat pomalé, to se dá ale řešit časem. Trik je v tom, že po restartu bude web házet 404, dokud někdo nezadá heslo přes webové rozhraní na jiné adrese (skript se zablokuje, pokud není použito https). Pokud později bude nutné kyberku odpojit (zašifrovat), dá se tak učinit pomocí zadání jiného hesla (které je natvrdo v PHP skriptu a s kryptografií nemá nic společného), nebo v krizové situaci je stále možné vše zašifrovat vytrhnutím serveru ze zásuvky.